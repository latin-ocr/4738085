   

Cum magna voluptate inde a primis studiis academi-
cis Horatii satiras legissem, libenter amicum quendam
secutus sum hortantem, ut scholia, quae ad satiras exstant,
tractarem ac praecipue, quaenam ex iis, quae „Acronis‘
vocantur, antiquissimo tempore orta et, ex his quaenam ipsi
noto illi grammatico adiudicanda essent, probarem atqm
inquirerem. Ad quarn rem statim mihi apparebat necess'e
esse prius has duas res quaerere: primum, qui omnino fuis-
sent Horatii scholiastae; deinde, ex fontium auctoritate
idemne „Acronis“ atque Helenii Acronis commentarius vi-
deretur. Quod munus cum absolvissem ita, ut in fontibus
„Acronis“ commentarium Helenio Acroni tribui pro certo
haberem, ad ipsa satirarum scholia inspicienda atque co-
gnoscenda me contuli atque, ne nimia opera atque labor
mihi esset, quinque tantum prioresvprimi libri satiras trac-
tavi. Rem igitur quam diligentissime persequenti cum per-
multa mihi visa essent ipsi Helenio Acroni attribuenda esse,
quod tota haec res usque ad id tempus sub iudice esset,
operae pretium facturum me esse putabam, si, quae profe-
cissem, quantulacumque essent, huius almae academiae am-
plissimo philosophorum ordini proponerem3 atque sperabam,
si qua temeritas atque inconstantia iudicii occurrisset, ob
ingenium iuvenile et ob rei difficultates veniam datum iri.

Agam igitur primum breviter de hac re, qui Hora· ’

tii scholiastae fuerint, atque praecipue inquiram, ex fontium
auctoritate idemne „Acronis“ atque Helenii Acronis com-

mentarius videatur, qua quaestione absoluta ea, quae contra
1

 

 

⁸ * . 1J=m÷.†‡:.

